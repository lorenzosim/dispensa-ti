\chapter*{Prefazione}
Questa dispensa è un ``riordino'' degli appunti presi a lezione nell'ambito del corso di ``Teoria dell'informazione'', tenuto dal prof. Marcello Pelillo all'università Ca' Foscari di Venezia. Si è cercato di trascrivere in forma più leggibile, ordinata e chiara quanto visto a lezione.
 
Il documento è stato iniziato da Daniele Turato, che ha completato le prime parti. Tuttavia, a seguito di vari motivi, non gli è stato possibile proseguire il lavoro. Lorenzo Simionato si è dunque occupato di continuare la stesura del documento, fino alla sua versione finale.

Lo scopo della dispensa è duplice. Da una parte è stata utile agli autori per comprendere meglio (anche in preparazione all'esame) quanto visto a lezione; dall'altra vuole essere un valido aiuto agli altri studenti che devono sostenere l'esame, per chiarire eventuali dubbi o sopperire ad appunti mancanti.

Naturalmente, non si tratta di un libro di testo scritto da docenti. A maggior ragione dunque \textbf{non si esclude la presenza di lacune, imprecisioni, errori (anche concettuali!), ecc}. La dispensa va dunque utilizzata con attenzione, ed abbinata sempre 
ad un libro di testo e/o ad altri appunti/materiale.
Il lettore è anche invitato a segnalare eventuali errori, a lorenzo@simionato.org.